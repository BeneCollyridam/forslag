# Titel

Offentlige penge, offentlig kode

# Forslag

Hvis et IT projekt bliver udviklet til det offentlige og er betalt med
skattepenge, så skal koden være offentligt tilgængelig og under en åben licens.

# Bemærkninger

I dagens Danmark beror vi alle på offentlige IT systemer, om vi vil det eller
ej. Hvis et offentligt IT system bryder ned, så risikrer vi, at f.eks. ikke
kunne få udbetalt Skat, eller ikke kunne logge på vores netbank. Derfor mener
vi, at vi bør have adgang til kildekoden til disse systemer.

Fri og åben software/kode betyder at alle har adgang til at læse, køre, kopiere
og distrubuere softwaren/koden. Praktisk talt betyder det, at hvis man f.eks. i
Region Hovedstaden udvikler et smart system på hospitalerne, så kan det også
bruges i de andre regioner, uden at det koster mere. Det betyder også at
privatpersoner kan lære af og fejlfinde de offentlige IT systemer.

Nogle af fordelene ved åbne og frie IT systemer er:
- Fri og åben kode øger mulighederne for fejlløsning og samarbejde omkring IT
  projekter.
- Det er nemmere at skifte udbyder, uden at skulle starte forfra (se
  NemID/MitID)
- Sikkerhedshuller kan lukkes uden at man skal bero på en enkelt aktør
- IT systemer kan genbruges og forbedres på tværs af kommunner, regioner og
  grænser

Vi har i moderne tid set mange fejlslagne IT projekter bl.a.:
- Amanda (Arbejdsmarkedsstyrelsens sagsbehandling)
- Civilstraffe (Domstolstyrelsens sagsbehandling)
- DACCIS (Forsvarets kontrolsystem)
- DeMars (Forsvarets ressourcesystem)
- Digital Tinglysning (Domstolstyrelsens tinglysning)
- EFI (SKATs inddrivelse)
- PROASK (Arbejdsskadestyrelsen sagsbehandling)
- PolSag (Politiets sagsbehandling)
- Rejsekortet
- Sundhedsportalen
- NemID/MitID
Kilde: [1, 2]

Et af problemerne er f.eks. med NemID, at de ikke kan genbruge alt den kode, som
der er brugt mange penge[3] på at udvikle og vedligeholde. Efter kontrakten
udløber bliver de derfor nødt til at udvikle et nyt system. Hvis NemID havde
været udviklet under en fri og åben licens, så kunne koden være blevet overtaget
og forbedret af det nye firma, for ikke at nævne alle de IT kyndige danskere,
som kunne tilføje til projektet.

## Eksempler

I Helsinki har de valgt at udvikle værktøjer under en fri licens[4]

Mange forskellige byer verden over har valgt at bruge det frie og åbne
alternativ til Microsoft Office kaldet LibreOffice[5].

## Bekymringer ved fri og åben kode

- > Er det ikke nemmere at hacke, hvis alle kan se koden

  Denne antagelse er en velbeskrevet myte, som i fagtermer kaldes "sercurity
  by obscurity". Hvis der er sikkerhedshuller, så er det bedre, at de kan
  findes og lukkes i stedet for, at ingen opdager dem indtil det er for sent.

# Kilder

1: [https://www.reddit.com/r/Denmark/comments/fyxzoh/were_doomed/](https://www.reddit.com/r/Denmark/comments/fyxzoh/were_doomed/)

2: [https://www.information.dk/debat/leder/2018/06/skandalen-sundhedsportalen-studie-ringe-planlaegning](https://www.information.dk/debat/leder/2018/06/skandalen-sundhedsportalen-studie-ringe-planlaegning)

3: [https://www.computerworld.dk/art/112204/saa-mange-millioner-kroner-koster-nemid-projektet](https://www.computerworld.dk/art/112204/saa-mange-millioner-kroner-koster-nemid-projektet)

4: [https://dev.hel.fi/](https://dev.hel.fi/)

5: [https://en.wikipedia.org/wiki/LibreOffice#Mass_deployments](https://en.wikipedia.org/wiki/LibreOffice#Mass_deployments)

6: [https://www.computerworld.dk/art/241420/kaempe-udbud-igang-afloeseren-til-nemid-koster-900-millioner-kroner](https://www.computerworld.dk/art/241420/kaempe-udbud-igang-afloeseren-til-nemid-koster-900-millioner-kroner)
